সাতক্ষীরার শ্যামনগর উপজেলায় বিএনপির দু’পক্ষের মধ্যে সংঘর্ষে পুলিশ ও আনসার সদস্যসহ অন্তত ২২ জন আহত হয়েছেন। আজ প্রশাসনের জারি করা ১৪৪ ধারার মধ্যেই উপজেলার ইসমাইলপুর এলাকায় এ ঘটনা ঘটে। 

উপজেলা বিএনপির নতুন কমিটির নেতারা সদরে শান্তি সমাবেশ আয়োজন করেন। এই খবরে এদিন দুপুরের দিক থেকে বিলুপ্ত কমিটির নেতাকর্মীরা বিভিন্ন স্থানে লাঠিসোঁটা নিয়ে অবস্থান নিতে থাকে। দু’পক্ষের উত্তেজনা ঘিরে সহিংসতার শঙ্কায় বিকেল পৌনে চারটায় শ্যামনগর সদর এলাকায় ১৪৪ ধারা জারি করে উপজেলা প্রশাসন।

ভিডিও: শ্যামনগর উপজেলা বিএনপির দুই পক্ষের সংঘর্ষ থামাতে ছুটে যাচ্ছেন নারী উপজেলা নির্বাহী কর্মকর্তা রনী খাতুন।
